# โปรแกรมแอมบาสเดอร์

![Ambassador Banner Image](/assets/img/ambassador_banner.png)

เราเข้าใจดีว่าจุดแข็งที่ใหญ่ที่สุดจุดหนึ่งของเราคือชุมชน และด้วยความช่วยเหลือของคุณ เราต้องการที่จะเติบโตและจัดตั้งแอมบาสเดอร์ท้องถิ่นเพื่อชุมชนต่างๆ ทั่วโลก

[สมัครเลย!](https://forms.gle/GXBbJ6LDpNfM2v1X6)

## ความเชื่อของเรา

ทีมงานของเรามาพร้อมกับวิสัยทัศน์เดียวกันที่จะสร้างรากฐานของบริการข้อมูลที่ยืดหยุ่นและครอบคลุมสำหรับระบบนิเวศ Polkadot

**สร้างโดยนักพัฒนาเพื่อนักพัฒนา:** SubQuery เป็นชุมชนที่กำลังเติบโตซึ่งมุ่งเน้นการจัดหาผลิตภัณฑ์และบริการที่ดีที่สุดสำหรับนักพัฒนาและผู้สร้างในระบบนิเวศของเรา SubQuery จะประสบความสำเร็จก็ต่อเมื่อระบบนิเวศของ Polkadot ประสบความสำเร็จ ดังนั้นทุกสิ่งที่ทำเราจะคำนึงถึงลูกค้าของเราเสมอ

**ความซื่อสัตย์และความรับผิดชอบ:** เรามีสมาชิกทีมในโอ๊คแลนด์ เซี่ยงไฮ้ และซิดนีย์ ดังนั้นการทำงานทางไกลจึงสำคัญสำหรับเรา เราคาดหวังว่าสมาชิกในทีมจะได้รับพลังและทำงานร่วมกันอย่างอิสระเพื่อให้บรรลุเป้าหมายของเรา ซึ่งเงื่อนไขที่สำคัญต่อสิ่งนี้คือทีมของเราต้องรับผิดชอบต่อการกระทำของพวกเขาและรักษาความซื่อสัตย์

**คำแนะนำและการสนับสนุนที่ครอบคลุม:** บล็อกเชนนั้นเป็นเรื่องยาก และทุกคนก็ต้องการความช่วยเหลือในบางครั้ง จะไม่มีคำว่าคำถามโง่ๆ ในชุมชนของเรา และทุกคนในทีมจะคอยให้การช่วยเหลือสนับสนุนผู้ใช้ของเรา เราได้เรียนรู้ข้อมูลเชิงลึกที่มีค่าที่สุดบางอย่างเกี่ยวกับบริการของเรา (และวิธีที่เราจะปรับปรุงบริการให้ดีขึ้น) โดยตรงจากชุมชนของเรา

## โปรแกรมแอมบาสเดอร์ของเรา

โปรแกรมแอมบาสเดอร์ SubQuery มีเป้าหมายเพื่อค้นหาผู้นำชุมชนที่หลงใหลใน Polkadot และ SubQuery โดยเรากำลังมองหาผู้ริเริ่มที่จะสามารถกระจายข่าวและข้อมูลเกี่ยวกับ SubQuery ในพื้นที่ของตนและให้การสนับสนุนนักพัฒนารายใหม่ที่ต้องการใช้ SubQuery เพื่อสร้างแอปและบริการที่น่าทึ่งบน Polkadot

### สิทธิประโยชน์ของแอมบาสเดอร์

ที่ SubQuery เราทำงานอย่างหนักเพื่อบรรลุสิ่งที่เราทำ และแอมบาสเดอร์ก็จะต้องใช้เวลาพอสมควรเช่นกันเมื่อเข้าร่วมโปรแกรมกับเรา แต่จะได้รับรางวัลเป็นสิทธิประโยชน์ต่างๆ มากมาย

**เงินทุนและการสนับสนุน:** คุณอาจได้รับรางวัลสำหรับการทำงานที่ดีเป็นโอกาสในการเข้าร่วม private sales และ bounties ก่อนคนอื่น นอกจากนี้ เรายังมีทุนสนับสนุนเพื่อให้คุณจัดการพบปะสังสรรค์สำหรับชุมชนอีกด้วย

**การเข้าถึงทีม SubQuery:** คุณจะสามารถเข้าถึงทีมหลัก SubQuery ได้โดยตรงพร้อมโอกาสในการฝึกอบรมภาคปฏิบัติ, AMA สุดพิเศษกับผู้นำและนักพัฒนาของเรา, รวมถึงรับรู้ข้อมูลเชิงลึกเกี่ยวกับแผนงานของเรา

**การพัฒนาเครือข่าย:** คุณจะสามารถขยายเครือข่ายมืออาชีพของคุณด้วยการเป็นแอมบาสเดอร์ให้หนึ่งในโปรเจกต์ชั้นนำของ Polkadot รวมถึงพบกับแอมบาสเดอร์คนอื่นๆ ทั่วโลกและรับการแนะนำสู่โปรเจกต์ Polkadot ในท้องถิ่นที่เราจำเป็นต้องสนับสนุน โดยคุณอาจได้รับสิทธิ์เข้าร่วมเพื่อเป็นตัวแทนของ SubQuery สำหรับกิจกรรมในพื้นที่ของคุณฟรีอีกด้วย

**ขอที่ระลึกและของฟรีอื่นๆ:** ใครๆ ก็ชอบของฟรี! คุณสามารถรับของที่ระลึกประจำปีจาก SubQuery ที่จะทำให้คุณโดดเด่นท่ามกลางฝูงชน รวมถึงส่วนแบ่งจากการจัดสรรเพิ่มเติมในกิจกรรมต่างๆ ของชุมชน และคุณยังจะได้รับ NFT พิเศษเฉพาะสำหรับแอมบาสเดอร์อีกด้วย

## ระบบของโปรแกรมแอมบาสเดอร์

โปรแกรมแอมบาสเดอร์ของเรามีหลายระดับ โดยแต่ละระดับก็มีสิทธิประโยชน์และขีดความสามารถที่แตกต่างกัน คุณสามารถเลื่อนระดับได้โดยการเข้าร่วมกิจกรรมแอมบาสเดอร์และทำงานหนักเพื่อเรา

เมื่อคุณส่งใบสมัครแล้ว เราจะคัดเลือกผู้สมัครที่สอดคล้องกับค่านิยมของเรา และหากได้รับเลือก คุณจะอยู่ในโปรแกรมฝึกหัดของเราและจะได้รับแพ็คเกจข้อมูล ซึ่งจะช่วยให้คุณมีความเข้าใจเกี่ยวกับ SubQuery มากขึ้น หลังจากนี้ คุณสามารถเริ่มทำงานผ่านโปรแกรมฝึกหัดโดยการทำงานปฐมนิเทศบางอย่างให้เสร็จสิ้น (เช่น การสร้างโปรเจกต์ SubQuery) โดยเราจะจัดเวิร์กช็อปตลอดกระบวนการนี้เพื่อให้ความช่วยเหลือกับคุณ

เมื่อคุณผ่านโปรแกรมฝึกหัดแล้ว คุณจะสามารถเรียกตัวเองว่าแอมบาสเดอร์ SubQuery และจะได้เข้าร่วมโปรแกรมอย่างเต็มรูปแบบของเรา โดยคุณสามารถทำงานต่อไปในโปรแกรมและเลื่อนระดับขึ้น เพื่อรับรางวัลและสิทธิประโยชน์ที่มากขึ้นสำหรับระดับที่สูงขึ้น

[สมัครเลย!](https://forms.gle/GXBbJ6LDpNfM2v1X6)

## กิจกรรมของแอมบาสเดอร์

แอมบาสเดอร์ SubQuery สามารถมีส่วนร่วมได้ผ่านสี่หมวดหลัก ได้แก่ การจัดกิจกรรม, การสร้างคอนเทนต์, การแปล, และการดูแลชุมชน ซึ่งคุณสามารถเข้าร่วมกิจกรรมต่างๆ ได้มากเท่าที่ต้องการ โดยไม่ผูกมัดกับกิจกรรมใดกิจกรรมหนึ่งเท่านั้น

**การจัดกิจกรรม:** สร้างชุมชนท้องถิ่นโดยการจัดงาน, ดูแลและจัดการกิจกรรมต่างๆ การสร้างชุมชนท้องถิ่นนั้นจะเป็นส่วนสำคัญในการเติบโตของชุมชน SubQuery SubQuery จะสนับสนุนคุณโดยการจัดหาเงินทุนสำหรับกิจกรรม, การจัดส่งของที่ระลึก/สินค้าเพื่อแจกจ่าย, รวมถึงการเข้าร่วม Q&As หรือกิจกรรมออนไลน์ในฐานะวิทยากรหรือใน AMA

**การสร้างคอนเทนต์:** เรามีรายการคอนเทนต์และเอกสารสนับสนุนจำนวนมากที่เราต้องการความช่วยเหลือในการสร้าง เพราะความสำเร็จของเราขึ้นอยู่กับความสามารถของลูกค้าในการสร้างสรรค์สิ่งที่น่าทึ่งบนบริการของเรา ดังนั้นเราจึงต้องการความช่วยเหลือจากคุณเพื่อทำให้สิ่งนั้นง่ายยิ่งขึ้น โดยคอนเทนต์ต่างๆ นั้นรวมถึงวิดีโอ, อินโฟกราฟิก, คลิปหรือบทความ tutorials, แอนิเมชั่น, หรือเนื้อหาที่เกี่ยวข้องอื่นๆ เพื่อให้ความรู้หรือสร้างแรงบันดาลใจให้สมาชิกชุมชนภายในระบบนิเวศ SubQuery เราจะสนับสนุนผู้สร้างคอนเทนต์โดยการจัดหาวัตถุดิบแบรนด์ดิ้งและข้อมูลต่างๆ ของโปรเจกต์ และเรายังจะใช้ช่องทางการตลาดของ SubQuery เพื่อให้คอนเทนต์ของคุณเข้าถึงผู้คนได้มากขึ้นอีกด้วย (รวมทั้งตัวคุณเอง)

**การแปล:** ลูกค้าของเราไม่ได้พูดแค่ภาษาอังกฤษเท่านั้น! เราต้องการความช่วยเหลือจากคุณในการทำให้ SubQuery สามารถเข้าถึงได้มากขึ้นโดยการแปลเนื้อหาของเราเป็นภาษาของคุณเอง รวมถึงการช่วยประชาสัมพันธ์ข่าวสารต่างๆ กับชุมชนนานาชาติของเรา

**การดูแลชุมชน:** โมเดอเรเตอร์จะช่วยให้ชุมชน SubQuery เติบโตได้โดยการดูแลให้ช่องทางหลักของชุมชนมีชีวิตชีวาและให้ทุกคนได้มีส่วนร่วม SubQuery จะสนับสนุนโมเดอเรเตอร์โดยส่งเสริมช่องที่พวกเขาดูแลตลอดจนให้แนวทางเกี่ยวกับความคาดหวังของเรา

[สมัครเลย!](https://forms.gle/GXBbJ6LDpNfM2v1X6)